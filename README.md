## HW16

Інструменти, що дозволяють автоматизувати форматування коду, перевіряти код на наявність механічних "дурних" помилок, друкарських помилок, відповідність типів, можуть значно прискорити розробку і зменшити кількість помилок.

Підхід TDD (Test Driven Development) зменшує ймовірність помилки в коді до прийнятних кількох відсотків і прискорює розробку на 20% і більше.

Побічним ефектом від використання інструментів розробника буде "гарний", зрозумілий, модульний та надійний код.

Ви вже вмієте писати код, який працює, тепер ваше завдання вдосконалювати навичку написання "гарного" коду.

Гарний код:

- робить саме те, що повинен;
- поводить себе очікувано;
- легко читається;
- легко модифікується під вимоги, що змінюються;
- не містить помилок.

# Ваше завдання:

1. Напишіть приймальні та юніт-тести на всі функції та методи класів вашого застосунку "Персональний помічник". В підсумку ваш код повинен бути покритий тестами понад 90%.
2. Відформатуйте ваш код за допомогою black, щоб дотриматися стандартів форматування.
3. Перевірте вашу програму за допомогою статичного аналізатора pylint. Виправте всі проблеми та зауваження, виявлені pylint, досягніть рейтингу 10/10.
4. Автоматизуйте запуск black, pylint, юніт-тестів у вашій IDE. Усі сучасні IDE дозволяють гнучко налаштувати запуск допоміжних інструментів розробника. Можете, наприклад, запускати black перед кожним збереженням файлу, використовувати pylint, щоб онлайн перевіряти ваш код та підкреслювати проблемні місця, запускати тести перед кожним push у репозиторій ваших змін.
